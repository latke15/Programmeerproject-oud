# Programmeerproject
Nadav Israël Zecharja Baruch<br>
Student Science, Business and Innovation<br>
Studentnummer: 11427353<br>
Start van het project: 9-1-2017<br>
# Project proposal
## Korte samenvatting
Deze applicatie bevordert de studie door middel van het studeren in korte stukken inclusief pauzes door middel van een timer. De leertijd en pauzetijd zijn door de gebruiker zelf in te voeren. Daarnaast kan de gebruiker zich vergelijken met zijn collega’s hoeveel tijd zij hebben gestudeerd. 
## Het probleem
Veel studenten hebben moeite met het concentreren bij het leren. Alle apparaten die men tegenwoordig tot zijn beschikking heeft, maken het niet makkelijker om gefocust te blijven. Met name de mobiele telefoon zorgt voor veel afleiding bij studenten van verschillende leeftijden. 
## De oplossing
Daarom zorgt deze applicatie ervoor dat je mobiele telefoon op de ‘Niet storen’ modus gaat tijdens het studeren. Daarnaast kan de gebruiker zelf kiezen op welke manier hij of zij zijn tijd in wil delen. Bijvoorbeeld door te kiezen om in periodes van halve uren te studeren met telkens tien minuten pauze ertussen. Er zal dan een alarm afgaan wanneer het halve uur voorbij is en wanneer het weer begint. Om de applicatie wat interessanter te maken dan alleen nuttig gebruik, kunnen scores vergeleken worden met vrienden. Zo kan je zien wie er het hardst heeft geleerd.
## De visualisatie
Hieronder zijn schetsen te zien van de verschillende schermen die de applicatie bevat.<br>
De afbeeldingen staan in de volgende volgorde: Het inlogscherm, het keuzemenu, het vriendenscherm, het klassementscherm en het leerscherm.
![Het inlogscherm]
(/doc/Inlogscherm.png)
![Het keuzemenu]
(/doc/Keuzemenu.png)
![Het vriendenscherm]
(/doc/Vrienden.png)
![Het klassementscherm]
(/doc/Klassement.png)
![Het leerscherm]
(/doc/Begin met leren!.png)
## Data sets en data sources
Het betreft vooral voorgeprogrammeerde methoden, waar de gebruiker zelf details aan kan veranderen. Denk hierbij aan de manier waarop de gebruiker zelf zijn tijd in wil delen. Daarnaast kan de gebruiker vrienden toevoegen en dus zal er informatie van die vrienden opgehaald en getoond moeten worden.
## Delen van de applicatie
De applicatie bestaat uit verschillende onderdelen. Zo moet elke gebruiker beginnen bij het registratie-/inlogscherm. Hierna volgt een menu waar de gebruiker naar verschillende schermen kan gaan. In dit menu zitten opties naar de volgende schermen op willekeurige volgorde: vrienden, klassement en beginnen met leren. Bij vrienden is het mogelijk om je vrienden te zien en extra vrienden toe te voegen en te verwijderen. In het klassement zie je waar jij staat ten opzichte van je vrienden wat betreft het aantal geleerde minuten. Als laatste is daar het beginnen met leren, hetgeen de applicatie om draait. Hier kan de gebruiker instellen hoeveel tijd er in totaal geleerd gaat worden en hoe deze te verdelen in leertijd en pauzes. Zo zal er een stopwatch komen te staan met een alarm dat rinkelt als de leertijd voorbij is en als de leertijd weer begint.
## Externe componenten
Er dient voor deze applicatie data opgeslagen te worden, dit wordt gedaan door middel van Firebase. Hierin gaan alle gebruikersgegevens worden opgeslagen zoals, emailadressen, wachtwoorden, scores, vrienden en dergelijke.
## Te verwachten problemen
Bij deze applicatie zijn er een aantal problemen die ik nu voorzie waar ik tegenaan ga lopen. Zo is het inschakelen van de ‘Niet storen’ modus nog maar de vraag of dit mogelijk is. Het toevoegen van vrienden is een ander obstakel waar nog best veel tijd in gaat zitten om dat voor elkaar te krijgen. In principe moet dit lukken, maar als deze problemen niet kunnen worden opgelost zal er of een alternatief gevonden moeten worden of het idee wordt geschrapt. Dit zijn dan ook de onderdelen die niet bij de MVP (Minimum Viable Product) horen, maar als het lukt is het zeker weten mooi meegenomen
## Verwante applicaties
Er zijn applicaties die enigszins dezelfde insteek hebben als deze applicatie. Deze applicaties visualiseren de timer op een mooie manier, geven grafieken van de hoeveelheid tijd die je gestudeerd hebt en wanneer. Hiermee zou je dus kunnen kijken op welk moment van de dag de gebruiker het vaakst studeert. 
